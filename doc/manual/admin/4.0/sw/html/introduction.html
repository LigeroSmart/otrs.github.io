<html><head>
<!-- otrs.github.io -->
<link href="https://netdna.bootstrapcdn.com/font-awesome/4.0.3/css/font-awesome.css" rel="stylesheet">
<link href="https://fonts.googleapis.com/css?family=Roboto" rel="stylesheet" type="text/css">
<link rel="stylesheet" href="../../../../../documentation.css">
<script src="https://code.jquery.com/jquery-1.11.0.min.js"></script>
<script type="text/javascript" src="../../../../../documentation.js"></script>
<link rel="stylesheet" href="https://cdnjs.cloudflare.com/ajax/libs/highlight.js/9.9.0/styles/default.min.css">
<script src="https://cdnjs.cloudflare.com/ajax/libs/highlight.js/9.9.0/highlight.min.js"></script>
<script>
$(document).ready(function() {

    // Hint languages to prevent false matches (php for example).
    hljs.configure({
        languages: ['perl', 'javascript', 'xml', 'html', 'css', 'json', 'yaml']
    });

    // programlistings in manuals
    $('pre.programlisting').each(function(i, block) {
        hljs.highlightBlock(block);
    });
    // code snippets in Perl API docs
    $('.pod pre').addClass('perl').each(function(i, block) {
        hljs.highlightBlock(block);
    });
});</script>
<!-- otrs.github.io -->
<meta http-equiv="Content-Type" content="text/html; charset=UTF-8"><title>Chapter 1. Utangulizi</title><meta name="generator" content="DocBook XSL Stylesheets V1.79.1"><link rel="home" href="index.html" title="OTRS 4- Muongozo wa msimamizi"><link rel="up" href="index.html" title="OTRS 4- Muongozo wa msimamizi"><link rel="prev" href="preface.html" title="Utangulizi"><link rel="next" href="otrs.html" title="OTRS Help Desk"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Chapter 1. Utangulizi</th></tr><tr><td width="20%" align="left"><a accesskey="p" href="preface.html">Prev</a> </td><th width="60%" align="center"> </th><td width="20%" align="right"> <a accesskey="n" href="otrs.html">Next</a></td></tr></table><hr></div><div class="chapter"><div class="titlepage"><div><div><h1 class="title"><a name="introduction"></a>Chapter 1. Utangulizi</h1></div></div></div><div class="toc"><p><b>Table of Contents</b></p><dl class="toc"><dt><span class="section"><a href="introduction.html#tts">Trouble Ticket Systems - Vya msingi</a></span></dt><dd><dl><dt><span class="section"><a href="introduction.html#basic-tts-example">Trouble ticket system ni nini, na kwanini unaihitaji?</a></span></dt><dt><span class="section"><a href="introduction.html#what-is-a-tt">Trouble ticket ni nini?</a></span></dt></dl></dd><dt><span class="section"><a href="otrs.html">OTRS Help Desk</a></span></dt><dd><dl><dt><span class="section"><a href="otrs.html#otrs-basics">Misingi</a></span></dt><dt><span class="section"><a href="otrs.html#features-of-otrs">Vipengele</a></span></dt><dd><dl><dt><span class="section"><a href="otrs.html#id-1.3.3.4.3">Kiolesura cha mtumiaji</a></span></dt><dt><span class="section"><a href="otrs.html#id-1.3.3.4.4">Kiolesura cha barua </a></span></dt><dt><span class="section"><a href="otrs.html#id-1.3.3.4.5">Tiketi</a></span></dt><dt><span class="section"><a href="otrs.html#id-1.3.3.4.6">Mfumo</a></span></dt><dt><span class="section"><a href="otrs.html#new-features-of-otrs-4">New features of OTRS 4</a></span></dt><dt><span class="section"><a href="otrs.html#new-features-of-otrs-3.3">Vipengele vipya vya OTRS 3.3</a></span></dt><dt><span class="section"><a href="otrs.html#new-features-of-3.2">Vipengele vipya vya OTRS 3.2</a></span></dt></dl></dd><dt><span class="section"><a href="otrs.html#software-requirements">Mahitaji ya programu na vifaa</a></span></dt><dd><dl><dt><span class="section"><a href="otrs.html#perl-support">Usaidizi wa perl</a></span></dt><dt><span class="section"><a href="otrs.html#webserver-support">Usaidizi wa seva ya wavuti</a></span></dt><dt><span class="section"><a href="otrs.html#database-support">Usaidizi wa hifadhidata</a></span></dt><dt><span class="section"><a href="otrs.html#webbrowser-support">Usaidizi wa kivinjari wavuti</a></span></dt></dl></dd><dt><span class="section"><a href="otrs.html#community">Jamii</a></span></dt><dt><span class="section"><a href="otrs.html#commercial-support-for-otrs">Huduma za kitaalamu za OTRS</a></span></dt></dl></dd></dl></div><div class="section"><div class="titlepage"><div><div><h2 class="title"><a name="tts"></a>Trouble Ticket Systems - Vya msingi</h2></div></div></div><div class="toc"><dl class="toc"><dt><span class="section"><a href="introduction.html#basic-tts-example">Trouble ticket system ni nini, na kwanini unaihitaji?</a></span></dt><dt><span class="section"><a href="introduction.html#what-is-a-tt">Trouble ticket ni nini?</a></span></dt></dl></div><div class="abstract"><p class="title"><b>Abstract</b></p><p>
Hii sura inatoa utangulizi wa trouble ticketing systems kwa ufupi, pamoja na
maelezo ya maana ya msingi ya trouble ticket. Mfano wa haraka unaeleza faida
za kutumia mfumo kama huu.
</p></div><div class="section"><div class="titlepage"><div><div><h3 class="title"><a name="basic-tts-example"></a>Trouble ticket system ni nini, na kwanini unaihitaji?</h3></div></div></div><p>
Mfano ufwatao unaeleza trouble ticket system ni nini, na jinsi gani
utafaidika na mfumo huu katika kampuni yako.
</p><p>
Tufikirie kwamba Max ni mtengenezaji wa rekoda za video. Max anapokea meseji
nyingi kutoka kwa wateja wakihitaji msaada wa vifaa vyao. Siku nyingine
anshindwa kujibu papo hapo au hata kukiri kupokea meseji hizo. Baadhi ya
wateja wanakosa uvumilivu na kutuma meseji ile ile kwa mara ya pili. Meseji
zote zenye maombi ya usaidizi zinahifadhiwa kwenye kisanduku pokezi
kimoja. Maombi hayapangwi, na Max anajibu meseji hizo kwa kutumia programu
ya mara kwa mara ya barua pepe.
</p><p>
Kwa kuwa Max hawezi kujibu kwa haraka meseji zote, anasaidiwa na wasanifu
Joe na John katika hili. Joe na John wanatumia mfumo huo huo wa barua pepe,
wakifikia kisanduku pokezi kile kile. Hawatambui kwamba Max anaweza kupokea
maombi mawili kutoka kwa mteja mmoja mwenye hasira. Wakati mwingine wanatoa
majibu tofauti kwa ombi moja lililojirudia, mteja anapokea majibu mawili
tofauti. Kwa zaidi Max hajui undani wa majibu yao. Pia hajui undani wa
matatizo ya wateja na masuluhisho yao, kama matatizo gani yanatokea mara
nyingi, au kiasi gani cha muda na pesa anatumia kwenye usaidizi wa wateja.
</p><p>
Katika mkutano, mwenzake akamweleza Max kuhusu mfumo wa trouble ticket na
jinsi unavyoweza kutatua matatizo ya Max ya usaidiziwa wa mteja. Baada ya
kuangalia taarifa kwenye mtandao, Max akaamua kusanikisha OTRS kwenye
kompyuta ambayo inapatikana kwenye tovuti kwa wateja na wafanyakazi
wake. Sasa, maombi ya wateja hayatumwi kwenye kisanduku chake binafsi cha
barua pepe bali kwenye akaunti ya barua pepe ya OTRS. Mfumo wa tiketi
umeunganishwa na kikasha barua hiki na inahifadhi maombi yote kwenye
hifadhidata yake. Kwa kila ombi jipya, mfumo unatengeneza jibu kiotomatiki
na kulituma kwa mteja ili mteja atambue maombi yake yamepokelewa na
atajibiwa hivi karibuni. OTRS inatengeneza kirejeo wazi, nambari ya tiketi,
kwa kila ombi moja. Wateja sasa wana furaha kwa sababu maombi ya yanajibiwa
na sio lazima kutuma ombi la pili kwa swali lile lile. Max, John na Joe sasa
wanaweza kuingia kwenye OTRS na kivinjari tovuti na kujibu maombi. Kwa kuwa
mfumo unafunga tiketi iliyojibiwa, hakuna meseji inayojibiwa mara mbili.
</p><p>
Tufikirie kwamba Mr. Smith ametuma ombi kwa kampuni ya Max, na meseji yake
inafanyiwa mchakato na OTRS. John anatoa jibu fupi kwa swali lake. Lakini
Mr. Smith ana swali linalofuata, ambalo analituma kama jibu kwa barua pepe
ya John. Kwa kuwa John ametingwa, Max sasa anajibu meseji ya
Mr. Smith. Kipengele cha historia kinamruhusu Max aone mtiririko mzima wa
mawasiliano kwenye ombi hili, na anajibu kwa undani zaidi. Mr. Smith hajui
kama watoa huduma zaidi ya mmoja wahehusika katika kutatua tatizo lake, na
amefurahia maelezo ya majibu ya mwisho ya Max.
</p><p>
Bila shaka, haya ni mapitio mafupi ya viwezekanavyo na vipengele vya mifumo
ya trouble ticket. Lakini kama kampuni yako inabidi ihudumie maombi mengi
kutoka kwa wateja kupitia barua pepe na simu, na kama watoa huduma tofauti
inabidi wajibu kwa muda tofauti, tiketi itakuwa na usaidizi mkubwa. Inaweza
kusaidia kurahisisha mtiririko wa kazi, kuongeza ufanisi, na kuboresha
utendaji kwa ujumla. Mfumo wa tiketi unasaidia kutengeneza muundo rahisi wa
mazingira ya usaidizi au meza ya usaidizi. Mawasiliano kati ya wateja na
watoa huduma yanakuwa wazi zaidi. Matokeo ya mwisho ni ufanisi wa huduma. Na
bila shaka, wateja walioridhika watabadilika kuwa matokeo mazuri ya biashara
ya kampuni yako.
</p></div><div class="section"><div class="titlepage"><div><div><h3 class="title"><a name="what-is-a-tt"></a>Trouble ticket ni nini?</h3></div></div></div><p>
Trouble ticket ni sawa na ripoti ya matibabu iliyotengenezwa kwa ajili ya
mgonjwa. Mgonjwa akienda hospitali kwa mara ya kwanza, ripoti ya matibabu
itatengenezwa kushikilia taarifa zote binafsi na za matibabu
zinazomhusu. Baada ya kuhudhuria mara nyingi, na kuhudumiwa na daktari yule
yule au wengine, daktari husika anasasisha ripoti kwa kuongeza taarifa mpya
za mgonjwa na matibabu yanayoendelea. Hii inawezesha madaktari wengine na
manesi kuweza kupata picha nzima ya kesi ya mgonjwa waliokuwa nayo. Mgonjwa
akipona na kuruhusiwa kutoka hospitalini, taarifa zote za  mgonjwa
zinahifadhiwa kwenye nyaraka na ripoti inafungwa.
</p><p>
Mifumo ya trouble ticket kama OTRS inashughulikia trouble tickets kama barua
pepe za kawaida. Ujumbe unahifadhiwa kwenye mfumo. Mteja akituma ombi,
tiketi mpya inatengenezwa na mfumo ambayo ni sawa na ripoti ya matibabu
inayotengenezwa. Majibu kwa hii tiketi mpya ni sawa na ingizo la daktari
kwenye ripoti ya matibabu. Tiketi inafungwa kama majibu yametumwa kwa mteja,
au kama tiketi imefungwa na mfumo. Kama mteja akijibu tena tiketi
iliyofungwa, tiketi itafunguliwa tena na taarifa mpya zitaongezwa. Kila
tiketi inahifadhiwa na taarifa kamili. Kwa kuwa tiketi zinashughulikiwa kama
barua pepe za kawaida, viambatanisho na maoni ya muktadha pia yatahifadhiwa
na kila barua pepe. Na pia taarifa za tarehe husika, wafanyakazi husika,
muda wa kazi unaohitajika kushughulikia tiketi, na kadhalika
vinahifadhiwa. Katika ngazi yoyote ya baadaye tiketi zinaweza kupangwa na
inawezekana kutafuta na kuchambua taarifa zote kwa kutumia taratibu mbali
mbali za uchujaji.
</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="preface.html">Prev</a> </td><td width="20%" align="center"> </td><td width="40%" align="right"> <a accesskey="n" href="otrs.html">Next</a></td></tr><tr><td width="40%" align="left" valign="top">Utangulizi </td><td width="20%" align="center"><a accesskey="h" href="index.html">Home</a></td><td width="40%" align="right" valign="top"> OTRS Help Desk</td></tr></table></div></body></html>
